Projektni zadatak - Fahrenheit
==============================

U programiranju je ponovna upotreba dijelova programa vrlo važna jer program čini jednostavnijim i čitljivijim. Da izbjegnemo pisanje istog programa i ponavljanje istog ili sličnog programa više puta, koristimo **funkcije**. 

Petlje će određeni dio koda ponoviti određeni broj puta. Funkcije će kod pokrenuti jednom, ali njihova je prednost što se njihov kod može koristiti bezbroj puta gdje god i kad god nam je potreban u programu. Jedna od glavnih uloga funkcije je raščlaniti program na dijelove koji imaju dobro definirane svrhe. Na primjer, da napravite pizzu, trebate napraviti tijesto, razvaljati tijesto, dodati nadjev, dodati ostale sastojke i na kraju ju ispeći. Ako želite programirati proizvodnju pizze u Minecraft-u, cijeli proces možete podijeliti na dijelove pomoću funkcija - jedna funkcija za svaki dio postupka izrade pizza, na primjer, izrada tijesta, pečenja itd.

Možemo organizirati niz blokova jedan za drugim i na taj način stvoriti funkciju koju možemo nazvati svaki put kad trebamo izvršiti određenu aktivnost unutar programa. 

Koristit ćemo jednostavan primjer pretvaranja temperature izražene u stupnjevima Celzijusa u stupnjeve Farenhita kako bismo pokazali uporabu funkcija.

**Faza 1.**

**Razmišljajući o zadatku:** Korisnik unosi vrijednost u stupnjevima Celzijusa, a program ga pretvara u stupnjeve Farenheita. Koristit ćemo formulu °F = °C × 1.8 + 32.

**Faza 2**

Otvorite ``Code Builder`` (klikom na tipku ``C``); pojavit će se prozor za uređivanje u koji možete slagati blokove.

Za pretvaranje temperature iz Celzujusa u Farenhait koristit ćemo blokove koje ćemo smjestiti u funkciju. 

Možete stvoriti funkciju otvaranjem potkategorije **Function** (1) iz kategorije |Advanced|, i klikom na gumb **Make a Function** (2), zatim u polje za unos upišite naziv funkcije koju želite stvoriti (3), u našem slučaju **Pretvaranje**, klikom na gumb **Number** (4) možemo dodati parametar, što će biti broj, ili točnije vrijednost temperature u stupnjevima Celzija, koju korisnik želi pretvoriti. Kada kliknete gumb **Done** (5), stvorit će se funkcija (6):

.. image:: ../_images/_imageMinecraft/95.png
      :align: center

.. |Advanced| image:: ../_images/_imageMinecraft/s24.png
        :width: 100px

Moramo stvoriti dvije varijable ``TC`` i ``TF``, koje će pohraniti vrijednosti temperatura u Celzijusu (onu koju je korisnik unio pomoću tipkovnice u bloku |chat|) i u Fahrenheitu (izračunata formulom).

U blok |Function| povući ćemo sljedeće blokove:

- blok |set|, koju koristimo za definiranje vrijednosti varijable ``TF``, pomiću formule ``°F = °C × 1.8 + 32``, koju ćemo izraditi pomoću blokova iz kategorije |Math|,

- blok |show|, koji će prikazati temperaturu u stupnjevima Fahrenheita.

.. |Function| image:: ../_images/_imageMinecraft/s33.png

.. |set| image:: ../_images/_imageMinecraft/s34.png

.. |chat| image:: ../_images/_imageMinecraft/s27.png

.. |Math| image:: ../_images/_imageMinecraft/s16.png
            :width: 100px
.. |show| image:: ../_images/_imageMinecraft/s36.png

Sada imamo funkciju **Pretvaranje**:

.. image:: ../_images/_imageMinecraft/96.png
      :align: center

Da bismo pretvorili temperaturu iz Celzija u Fahrenheit, moramo pozvati gornju funkciju u blok |chat|.

U prethodno spomenuti blok moramo povući sljedeće blokove:

- blok koji definira vrijednost varijable ``TC`` kao vrijednost koju je korisnik unio u chat,

- blok koji poziva funkciju |call| iz kategorije |Function|.

.. |call| image:: ../_images/_imageMinecraft/s35.png

Izgled koda:

.. image:: ../_images/_imageMinecraft/97.png
      :align: center

Izgled programa koji pretvara temperaturu u stupnjevima Celzijusa u Fahrenheit:

.. image:: ../_images/_imageMinecraft/98.png
      :align: center

**Faza 3**

Testiranje programa.
Kliknite na gumb |Play|.

.. |Play| image:: ../_images/_imageMinecraft/15.png
          :width: 40px

Otvaramo chat pritiskom na tipku T na tipkovnici i unosimo riječ **Pretvori** a nakon nje željenu vrijednost. To će biti naš „okidač“ pokretanja programa, koji će izvršiti pretvorbu. 

.. image:: ../_images/_imageMinecraft/99.png
      :align: center
